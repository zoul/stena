<!DOCTYPE html>
<html lang="cs">
<head>
    <meta charset="utf-8">
    <meta http-equiv="X-UA-Compatible" content="IE=edge">
    <meta property="og:image" content="http://stenaboskovice.cz/img/share.jpg">
    <title>Lezecká stěna v Boskovicích</title>
    <script src="lib/analytics.js"></script>
    <link href="lib/bootstrap/css/bootstrap.min.css" rel="stylesheet">
    <link rel="stylesheet" href="style.css">
    <!--[if lt IE 9]>
      <script src="https://oss.maxcdn.com/html5shiv/3.7.2/html5shiv.min.js"></script>
      <script src="https://oss.maxcdn.com/respond/1.4.2/respond.min.js"></script>
    <![endif]-->
</head>
<body>
    <div id="fb-root"></div>
    <script>(function(d, s, id) {
      var js, fjs = d.getElementsByTagName(s)[0];
      if (d.getElementById(id)) return;
      js = d.createElement(s); js.id = id;
      js.src = "//connect.facebook.net/en_US/sdk.js#xfbml=1&version=v2.3";
      fjs.parentNode.insertBefore(js, fjs);
    }(document, 'script', 'facebook-jssdk'));</script>

    <div class="hero">
        <h1>Lezecká stěna na letním kině v Boskovicích</h1>
    </div>

    <div class="container">

        <p>Zadní strana plátna boskovického letního kina by se dala 
        dobře využít k vybudování venkovní lezecké stěny. Jak taková stěna
        vypadá, kolik by stála a jak by vypadal její provoz, se dozvíte
        na tomto webu. Informace budou přibývat, jak to půjde.</p>

        <h2>Otázky a odpovědi</h2>
    
        <h3>Co by stavba stěny obnášela?</h3>
        <p>Kovová opěrná konstrukce ze zadní strany plátna by se opláštila
        překližkou nebo laminátem v libovolné barvě. Tato plocha by se pak
        osázela lezeckými chyty a jistícími prvky. Pro samotné lezení už nic
        dalšího není potřeba, ale pro běžný provoz by se samozřejmě hodily
        například záchody. Město plánuje rekonstrukci celého areálu letního
        kina, v rámci které by mělo dojít i na rekonstrukci jeho zázemí
        (boudičky pod plátnem). Nové zázemí by se pak dalo používat i na provoz
        stěny.</p>
        <p>O tom, jak by stěna vypadala, si můžete udělat obrázek na tomto
        <a href="http://www.lezeckestenyvcr.cz/tag/venkovni/">přehledu českých
        venkovních stěn</a>.</p>

        <h3>Kolik by stavba stála?</h3>
        <p>Jeden čtvereční metr výsledné lezecké stěny se vším všudy stojí
        kolem pěti tisíc korun. Kdyby se opláštila celá plocha letního kina,
        která dělá zhruba 34&times;17 neboli 600 metrů, docházíme k maximální
        částce 3 milióny Kč.</p>

        <p>Číslo samotné není ani velké, ani malé. Pro srovnání: <a
        href="http://monitor.statnipokladna.cz/2014/obce/detail/00279978">Roční
        příjmy Boskovic za rok 2014</a> dělaly zhruba 250 miliónů Kč. Pokud by
        stěnu využívala dejme tomu stovka lidí a náklady na stavbu bychom mezi
        ně rozpočítali, vychází to 30 tisíc Kč na jednoho, což je podobné, jako
        kdyby navrhovanou sportovní halu za 60 miliónů používalo 2000 lidí.
        Stručně řečeno se dá říct, že jde o rozumně efektivní investici, kterou
        si město naší velikosti může bez problémů dovolit.</p>

        <p>Rozpočet je samozřejmě jen odhadovaný, v tuhle chvíli se přesněji
        počítat nedá. Velká výhoda je v tom, že kdyby se stavba měla z libovolného
        důvodu prodražit, původní rozpočet se dá vždycky dodržet tím, že se
        zmenší plocha stěny. Je tedy menší pravděpodobnost, že se stavba
        rozpočtově vymkne z rukou.</p>

        <h3>Kdo by stěnu provozoval?</h3>
        <p>O provoz stěny by se mohla starat nezisková organizace, která by
        stěnu dostala od města do užívání za symbolický nájem. Stěna by měla
        být finančně soběstačná, takže její provoz by město nezatěžoval ani
        organizačně, ani finančně.</p>

        <h3>Proč na letním kině?</h3>
        <p>Na letním kině už je k dispozici nosná konstrukce, která by jinak
        byla dost drahá. Podle odborníků je tato konstrukce bez problémů únosná,
        ale kdybychom měli do stavby stěny investovat, mohli bychom ji ještě
        nechat oficiálně posoudit.</p>

        <p>Lezecká stěna by lokalitu kolem letního kina příjemně
        oživila. Stála by většinu času ve stínu, takže by se na ní dalo dobře
        lézt i v letních parnech. Plátno letního kina je bezvadně vysoké,
        sedmnáct metrů výšky hned tak jinde nenajdeme.</p>

        <h3>Proč venkovní stěna, proč ne vnitřní?</h3>
        <p>Venkovní stěna je lépe přístupná, nemusí se řídit otvíracími
        hodinami žádné budovy. Lezení na vzduchu je výrazně atraktivnější
        než sportování v zavřené tělocvičně. Na vnitřní stěně bychom
        pravděpodobně nikde nenašli výšku sedmnáct metrů. (Ale vnitřní
        stěna se samozřejmě s venkovní nevylučuje: ideální by bylo mít
        v Boskovicích obojí.)</p>

        <p>S touhle otázkou také souvisí lezení venku na skalách. V našem
        regionu je prostoru pro venkovní lezení v přírodě dost, ale výhoda
        venkovní lezecké stěny je v tom, že se na ni dá vyrazit bez auta,
        kdykoliv máte volnou hodinku.</p>

        <h3>Kolik lidí by stěnu používalo?</h3>
        <p>Těžko říct. Lezení je oblíbený moderní sport, ale lezci se nijak
        zvlášť nesdružují, takže je nejde snadno spočítat. Bezpečně se dá mluvit
        o stovce lidí.</p>
        <p>Když se v roce 2013 začalo o stěně uvažovat, proběhl na Facebooku
        krátký <a href="http://blog.zoul.cz/post/42496489149/lezeni-v-boskovicich-pruzkum">průzkum
        zájmu</a>. Během pár dní na něj bez jakékoliv propagace odpověděla
        necelá stovka lidí, výsledky byly následující: Zhruba polovina
        respondentů už lezla, polovina by ráda začala. Zhruba polovina
        byla z Boskovic, polovina z blízkého okolí. Převážná většina
        by stěnu využila několikrát do měsíce, desetina několikrát týdně,
        desetina ještě častěji. Drtivá většina respondentů byla ochotna
        za vstup platit aspoň 50 Kč.</p>
        <p>Lépe zjistit, kolik lidí by vlastně stěnu chtělo a používalo,
        je jedním z cílů tohoto webu a přidružené petice.</p>

        <h3>A co bezpečnost?</h3>
        <p>Bezpečnostní rizika se dají rozdělit do tří kategorií: rizikovost
        lezení jako takového, zabezpečení stěny jako majetku, a zabezpečení
        stěny mimo provozní dobu.</p>

        <p>Bezpečnost sportovního lezení na umělém povrchu ve srovnání
        s jinými sporty se vyčísluje obtížně. Konkrétní čísla uvádí například
        <a href="http://goo.gl/otXLGe">tato německá studie</a>, která
        sledovala bezpečnost lezení během pěti let a došla k číslu
        0,02 zranění na každých tisíc hodin lezení. Je samozřejmě
        otázkou, nakolik odpovídá německá situace té naší, nakolik
        se na tomto nízkém čísle podílí způsob provozu sledované
        tělocvičny, jak vlastně vypadají podobná čísla u jiných sportů,
        a tak dále. Ve zkratce se nejspíš dá říct, že sportovní
        lezení na umělém povrchu nebude významně rizikovější než
        jiné sporty. (A rozhodně není natolik rizikové, abychom
        tuto část rozhodování nenechali na jednotlivé lezce.)</p>

        <p>Zbylé dvě otázky spolu souvisí. Co když se nějaký opilec kolem
        třetí hodiny ranní rozhodne, že si na stěně zaleze? Co když
        někdo ukradne chyty ze spodní části stěny? V plánu na rekonstrukci
        letního kina je ve spodní části pod plátnem navržený plot, takže
        by stěna mohla být za plotem a odemykala se pouze v provozní hodiny.
        Další možnost je čistě mechanická: dalo by se uvažovat o tom, že
        by se spodní část stěny dala vyklopit nebo otočit nahoru a zamknout.
        A do třetice by se dalo využít světlo s fotobuňkou a kamera
        městské policie.</p>

        <h3>V jaké fázi projekt je?</h3>
        <p>Dlouho se o něm mluví, ale nic moc se nedělá. V rámci <a
        href="https://vimeo.com/album/3021295">předvolebních rozhovorů</a>
        natočených před komunálními volbami na podzim 2014 většina politických
        lídrů stěnu podpořila, ale konkrétní odezva od současného vedení
        města zatím nepřišla.</p>

        <h3>A co…?</h3>
        <p>Pokud vám tady nějaká podstatná informace chybí nebo vám některá
        z odpovědí přijde nedostatečná, <a href="mailto:tomas.znamenacek@gmail.com">
        napište mail</a> nebo se <a href="https://www.facebook.com/stenaboskovice">
        ozvěte na Facebooku</a>. Pokusíme se vám odpovědět, jak nejlépe to půjde.</p>

        <h2>Petice na podporu lezecké stěny</h2>
        <p>Na podporu lezecké stěny vznikla petice, která mimo jiné naznačuje,
        kolik lidí by stěnu mohlo používat. Petici bylo možné vyplnit
        elektronicky i papírově, výsledky jsou následující: elektronická petice
        získala 22 platných hlasů od neboskováků a 32 platných hlasů od
        Boskováků, papírová petice 250 platných hlasů od neboskováků a 273 od
        Boskováků, a celkově tedy výstavbu stěny na letním kině podpořilo 577
        lidí. Pokud chcete stěnu ještě podpořit, sdílejte projekt na Facebooku,
        dejte o něm vědět známým, ozvěte se svým zastupitelům.</p>

        <div class="fb-like" data-href="https://www.facebook.com/stenaboskovice" data-layout="standard" data-action="like" data-show-faces="true" data-share="true"></div>

        <h2>Odkazy</h2>

        <ul>
            <li><a href="http://ohlasy.info/clanky/2015/06/rozhovor-lezecka-stena.html">Videorozhovor o stěně</a>
            <li><a href="http://blog.zoul.cz/tagged/climbing">Několik starších blog postů o tom, jak to začalo</a>
            <li><a href="https://www.dropbox.com/s/a29kdfevq32jx2t/stena.pdf?dl=0">Ucelený dokument o stěně</a>
            <li><a href="https://goo.gl/NzzjOp">Elektronická petice za stavbu stěny</a>
            <li><a href="files/petice.pdf">Podpisový petiční arch ke stažení</a>
            <li><a href="https://www.facebook.com/stenaboskovice">Stěna na Facebooku</a>
        </ul>

        <h2>Kontakt</h2>
        <p>Autoři petice:</p>
        <ul>
            <li><a href="mailto:tomas.znamenacek@gmail.com">Tomáš Znamenáček</a> (Nerudova 509/26, Boskovice), 777 657 603
            <li>Oto Matal (Otakara Kubína 6, Boskovice)
            <li>Lukáš Holík (Komenského 16, Boskovice)
            <li>Ondřej Petrů (Křetín 67, Křetín)
        </ul>

        <p class="text-muted">Naposledy aktualizováno v červenci, <a href="https://github.com/zoul/stena/commits/gh-pages">historie aktualizací</a>.</p>
    </div>
</body>
</html>

